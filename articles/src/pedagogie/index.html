<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Document</title>
  </head>

  <body>
    <div id="first-page">
      <h1>UNIVERSITATEA „TITU MAIORESCU”</h1>
      <h3>FACULTATEA DE ȘTIINTELE COMUNICĂRII ȘI RELAȚII INTERNAȚIONALE</h3>
      <h3>Departamentul de specialitate cu profil psihopedagogic</h3>
      <h3>Nivel I – licenţă</h3>
      <h3>Student, Dinu Eugen Cosmin, UTM-Informatică, ID, anul I</h3>
      <p>eugen.dinu@s.utm.ro</p>
      <br /><br />
      <h2>Examen/evaluare</h2>
      <h2>Disciplina : PEDAGOGIE I</h2>
      <h2>sesiunea iunie 2021</h2>
      <br /><br />
      <section>
        <h3>I. FUNDAMENTELE PEDAGOGIEI 1.</h3>
        <ol>
          <li>
            Prezentaţi succint factorii interni şi externi care contribuie la dezvoltarea
            personalităţii umane (1-2 pag.).
          </li>
          <li>
            Prezentaţi importanţa educaţiei nonformale pentru formarea personală şi
            profesională a elevilor (max. 1 pag.).
          </li>
        </ol>
      </section>
      <section>
        <h3>II. TEORIA ŞI METODOLOGIA CURRICULUMULUI</h3>
        <ol>
          <li>
            Delimitaţi conceptual termenii „curriculum” şi „instruire”. Explicaţi în ce
            constă diferenţa dintre cele două concepte.
          </li>
        </ol>
      </section>
    </div>
    <section>
      <h3>
        I.1 Factorii interni și externi care contribuie la dezvoltarea personalității
        umane.
      </h3>
      <p>
        La om, dezvoltarea psihică este un proces dinamic prin care se realizează noi
        structuri funcționale, au loc profunde transformări, schimbări cantitative și
        calitative ce diverențiază comportamentul individului ducând la o mai bună și
        eficientă adaptare la condițiile de mediu. La dezvoltarea vieții psihice
        contribuie factori biologici, genetici, sociali, culturali și educaționali. Acești
        factori nu acționează separat sau independent ci sunt interconectați.
      </p>
      <p>
        Dezvoltarea psihică, înțeleasă ca formare și perfecționare a diferite procese,
        funcții și însușiri psihice, are loc sub acțiunea a numeroase influențe interne și
        externe care determină nivelul și calitatea dezvoltării psihice la fiecare
        persoană în parte. Din această definiție rezultă că dezvoltarea psihică este un
        proces bidimensional, dictat în principal de cele două tipuri de factori, interni
        și externi.
      </p>
      <p>
        Teoria dublei condiţionări ia în considerare doi factori importanţi în dezvoltarea
        psihică şi anume ereditatea ca ansamblu de potenţialităţi şi mediul care, prin
        condiţiile oferite valorifică acele predispoziţii ale eredităţii. Trebuie să
        precizăm însă că, potrivit acestei teorii, factorul mediu cuprinde atât elementele
        mediului natural şi social cât şi pe cele ale educaţiei. Aspectul de
        plurideterminare a dezvoltării psihice reiese clar atunci când recurgem la analiza
        mai detaliată a factorilor ce stau la baza acestui proces. Cu un larg consens,
        cercetătorii domeniului dezvoltării umane, susţin existenţa a trei mari factori ce
        imprimă energie, direcţie şi specificitate acestui proces şi anume: ereditatea,
        mediul şi educaţia.
      </p>
      <dl>
        <dt>Factori interni</dt>
        <dd>
          <b> Ereditatea </b> este însuşirea fundamentală a materiei vii de autoconservare
          şi autoreproducere prin transmiterea caracteristicilor de specificitate
          generaţiilor succesoare prin intermediul codului genetic.
        </dd>
        <dd>
          Termenul ereditate se referă la toate caracteristile fizice, fiziologice şi
          chiar psihoreacţionale pe care fiinţa umană le primeşte, le moşteneşte de la
          părinţi. Ereditatea exprimă şi imprimă aspectele de stabilitate şi constanţă ale
          speciei, grupului şi/sau individului dar cu o stabilitate relativă pentru că
          relaţia complexă organism-mediu induce variaţii mai mult sau mai puţin
          accentuate, aşa încât, niciodată succesorul nu este identic cu antecesorul.
        </dd>
        <dd>
          Moştenirea ereditară apare ca un complex de predispoziţii şi potenţialităţi şi
          nu ca o transmitere a trăsăturilor antecesorilor.
        </dd>
        <dd>
          Diversitatea psihologică umană are, cu certitudine, şi o rădăcină ereditară
          (constituţie, biotip, baze comportamentale etc.), dar nu se reduce la aceasta.
        </dd>
        <dd>
          În stadiul actual al cunoaşterii şi stăpânirii mecanismelor eredităţii, se poate
          afirma că rolul său în dezvoltare, mai ales în dezvoltarea psihică, este de
          premisă naturală. Această premisă, cu acţiune probabilistă, poate oferi
          individului o şansă (ereditate normală) sau o neşansă (ereditate tarată). Prima
          poate fi ulterior valorificată sau nu, iar cea de-a doua, în funcţie de
          gravidate, poate fi compensată în diverse grade sau nu.
        </dd>
      </dl>
      <dl>
        <dt>Factori externi</dt>
        <dd>
          Mediul ca factor al dezvoltării psihice cuprinde toţi stimulii care îl
          influenţează pe om, toate relaţiile pe care le stabileşte mai ales în mod direct
          (dar şi indirect) cu aspectele existenţei naturale, teritorial-geografice
          (relief, climă, vegetaţie, faună, etc.), social-economice (grupul social
          familial şi/sau mai larg, condiţile de hrană, îmbrăcăminte ca şi cele
          culturale).
        </dd>
        <dd>
          Mediul natural, social şi cultural sub toate aspectele are o importanţă
          deosebită putând acţiona fie ca factor pozitiv, dinamizator ce impulsionează
          împlinirea premiselor oferite de ereditate, fie ca frână în calea dezvoltării
          dacă influenţele sau resursele lui sunt precare, sărace sau chiar lipsesc în
          totalitate.
          <b>Factori de mediu</b> se referă la toate aspectele lumii externe sau
          extrinseci care formează contextul existenței unui individ și care au un impact
          asupra funcțiilor psihice ale persoanei (prin factori de facilitare sau prin
          bariere); printre factorii de mediu se numără lumea fizică și trăsăturile sale,
          lumea construită de oameni, alte persoane aflate în diferite relații și roluiri,
          atitudini și valori, sisteme și servicii sociale, precum și politici,
          reglementări și legi. <b>Factori personali</b> se referă la factorii contextuali
          legați de individ, cum ar fi: vârsta, sexul, statutul social, experiența.
          <b>Factori facilitatori</b> sunt factori din mediul unei persoane care, prin
          absența sau prezența lor, ameliorează funcționarea și reduc dizabilitatea;
          exemplificări: existența ambilor părinți, familie nucleară, familie lărgită,
          familie organizată (căsătorie), relații intrafamiliale armonioase, familie
          percepută ca mediu securizat de către copil, stare de sănătate bună a familiei,
          condiții materiale suficiente care asigură minimul de calitate vieții, mediul
          educațional favorizant, participare și integrare în viața comunitară, accesul la
          servicii (de sănătate, educaționale, sociale, speciale) în funcție de nevoi,
          existența resurselor comunitare și sociale, cât și managementul eficient al
          acestora, politici coerente integrative de protecție a copilului și a familiei
          etc.
        </dd>
        <dd>
          Unele aspecte ale mediului acţionează în mod direct asupra dezvoltării organice,
          aşa cum sunt cele de hrană, îmbrăcăminte, climă etc., altele asupra
          componentelor psihosociale (modele umane, de atitudine şi comportament, stilul
          de viaţă al grupului social, valori şi norme sociale). Însă nu se pot opera
          diferenţieri nete între aceste două aspecte pentru că, la om, până şi
          satisfacerea trebuinţelor primare este socializată şi culturalizată, iar
          comportamentele de satisfacere a trebuinţelor sunt rezultatul acumulărilor
          istorice şi social-culturale. De asemenea, trebuie subliniat că aceste influenţe
          pot veni din imediata apropiere a individului (obiectele, persoanele, situaţiile
          zilnice), ceea ce constituie mediul său proximal, sau pot fi un aspect al
          mediului distal (aflat la distanţă). Acesta nu este direct sub incidenţa
          acţiunii individului, dar indirect, prin mediatizare - mai ales cea
          contemporană, care şterge graniţe temporale şi spaţiale - îl poate influenţa
          decisiv.
        </dd>
        <dd>
          <b>Educaţia</b> este ansamblul de acţiuni şi influenţe fundamentate ştiinţific
          şi utlizate conştient în direcţia procesului de formare a copilului ca
          personalitate. Este factorul cu cea mai mare pondere în dezvoltarea structurilor
          operaţionale evoluate, superioare ale psihicului aşa cum ar fi gândirea,
          instanţele conştient-voliţionale etc. Educaţia este factorul cel mai elaborat
          implicat în dezvoltarea umană şi, din acest punct de vedere, cel mai general dar
          care, poate fi cel mai bine individualizat. Sistemul influenţelor educative
          poate fi proiectat nu numai pentru categorii diferite de vârstă,
          socio-economice, culturale, etc. ci chiar şi pentru fiecare individ în parte.
          Dacă ereditatea şi mediul sunt condiţii şi factori obligatorii şi în acelaşi
          timp naturali, educaţia este, într-o anumită măsură, un factor “artificial”. Ea
          este activitate socială apărută la un anume moment al evoluţiei civilizaţiei
          umane sub presiunea cerinţelor adaptative crescânde şi este, prin urmare,
          direcţionată spre optimizarea adaptării.
        </dd>
      </dl>

      <dl>
        <dt>Concluzii:</dt>
        <dd>
          Ereditatea este prima verigă limitativă care poate condiţiona dezvoltarea
          individului atât din punct de vedere fizic cât și psihologic/comportamental.
          Mențiunea care trebuie făcută este că majoritatea „legilor” ereditare pot fi
          rescrise de factorii externi în sensul ameliorării sau agravării.
        </dd>
        <dd>
          Mediul şi influenţele acestuia se plasează pe locul doi în sens temporal pentru
          că urmează după ce ereditatea comandă prin programul ei aspectele evidenţiate
          mai sus dar îşi impune tot mai mult importanţa pe măsură ce ne depărtăm de
          momentul concepţiei.
        </dd>
        <dd>
          Educaţia încheie temporal cercul, desăvârşind dezvoltarea şi, chiar mai mult
          decât atât, suplinind, corectând şi compensând adesea, în anumite limite, unele
          din carenţele celorlalţi doi factori.
        </dd>
      </dl>
    </section>

    <section class="page-break">
      <h3>
        I.2 Importanţa educaţiei nonformale pentru formarea personală şi profesională a
        elevilor
      </h3>
      <p>
        Conform Legii Educației Naționale nr. 1/2011, învăţarea în contexte nonformale
        este considerată ca fiind învăţarea integrată în cadrul unor activităţi
        planificate, cu obiective de învăţare, care nu urmează în mod explicit un
        curriculum şi poate diferi ca durată. Acest tip de învăţare depinde de intenţia
        celui care învaţă şi nu conduce în mod automat la certificarea cunoştinţelor şi
        competenţelor dobândite.
      </p>
      <p>
        Educaţia nonformală este circumscrisă educaţiei extraşcolare şi este definită ca
        un raport de complementaritate cu educaţia 21 formală atunci când instituţiile
        şcolare „îşi extind competiţia dincolo de zidurile lor prin programe special
        elaborate în scopul de a sluji cerinţele şi aspiraţiile la cultură ale populaţiei,
        care simte nevoia de a se documenta şi specializa într-un domeniu anume. Se
        organizează atât în medii socio-profesionale, sub formă de perfecţionare şi
        formare profesională, sau în mediul socio-cultural prin teatre, muzee, biblioteci
        publice, manifestări cultural-artistice, excursii, cluburi sportive, sau cu
        ajutorul mass-media, cinematografelor, televiziunii, radio-ului, presei,
        discotecilor etc. Educaţia nonformală are şi o etapă şcolară, concretizată în
        cercurile pe discipline, competiţii culturale sau sportive, concursuri,
        festivaluri desfăşurate în şcoală, sau, dacă este cazul, în locurile cerute de
        tematica acţiunii (muzee, întreprinderi).
      </p>
      <p>
        Educația nonformală modifică şi completează cunoştinţele care sunt dobândite în
        cadrul sistemului de şcolarizare formală luând în considerare atât componenţa
        multiculturală a societăţii, specificul diferitelor arii de cunoaștere, cerinţele
        pieţei, cât şi necesitatea de dobândire a abilităţilor practice de viaţă pentru a
        face faţă provocărilor în contextul social mai amplu.
      </p>
      <p>
        ”Educaţia formală şi nonformală sunt complementare. Ele coexistă. Elementele uneia
        se pot regăsi în cealaltă” (Citat din raportul Grupului de lucru pentru Educaţia
        nonformală, din cadrul Consiliului Europei, anul 2001).Aceasta este considerată
        astăzi în Europa ca fiind parte necesară a conceptului modern de educaţie, ca o
        completare esenţială şi de neînlocuit a educaţiei formale.
      </p>
      <p>
        La nivel european există o tendință de recunoaștere și valorizare a educației
        nonformale. Principalul scop urmărit este îmbunătățirea calității cunoștiințelor
        ce se urmăresc a fi transmise prin această cale, formarea unor standarde și
        criterii clare de calitate și stabilirea unor protocoalelor de evaluare. Cartea
        albă (White Paper On Youth, 2002), documentul cheie al Comisiei Europene care
        analizează importanţa educației nonformale pentru tineretul din Europa şi crearea
        politicilor pentru tineret, pe lângă sublinierea importanţei educației nonformale,
        subliniază şi o dilemă foarte importantă: cum să se facă legătura dintre
        necesitatea unui anumit grad de formalizare a cunoştinţelor care sunt oferite şi
        obţinute prin educației nonformale şi caracterul nonformal al educației nonformale
        în sine, care este caracterizat printr-o anumită spontaneitate? Dacă pentru
        educaţia nonformală stabilim criterii de calitate clare şi cuprinzătoare şi prin
        acesta o acredităm, o recunoaştem ca parte importantă a educaţiei moderne, există
        pericolul ca aceasta să devină atât de asemănătoare cu cea formală, încât să-şi
        piardă specificul ei şi, în mod paradoxal, să-şi piardă valoarea! La sfârşitul
        acestui segment de text, trebuie menţionat şi că există propuneri ca această
        dilemă să se rezolve prin încorporarea anumitor elemente ale educației nonformale
        în sistemul educației formale şi prin aceasta să se completeze şi să se întărească
        educației formale.
      </p>
      <dl>
        <dt>Concluzii:</dt>
        <dd>
          Educația nonformală este o parte importantă a procesului educativ, complementară
          educației formale.
        </dd>
        <dd>
          Urmărește atât integrarea cunoștiințelor dobândite prin educația formală cu
          cerințele societății în continuă dinamicitate cât și dobândirea unor abilități
          complementare, cum ar fi: competențe interpersonale, capacitatea de lucru în
          echipă, increderea de sine, disciplina, capacități de coordonare/organizare,
          rezolvarea problemelor etc.
        </dd>
        <dd>
          Metodele utilizate pot fi foarte diferite de pedagogia utilizată în educaţia
          formală. În cazul educaţiei nonformale accentul este pus pe învăţarea prin
          acţiune, învăţarea de la egali şi activitatea de voluntariat.
        </dd>
      </dl>
    </section>

    <section class="page-break">
      <h3>II.1 „Curriculum” vs. „Instruire” - diferența dintre cele două concepte</h3>
      <p>
        <b>Curriculumul</b> se referă la o secvență de activități educative plănuite în
        concordanță cu scopurile educatorului sau ale școlii. Curriculum-ul integrează
        totalitatea proceselor educaţionale şi a experienţelor de învăţare concrete,
        directe şi indirecte, concepute şi preconizate de către şcoală şi prin care trece
        elevul pe durata parcursului său şcolar; el reprezintă ansamblul tuturor
        experienţelor de învăţare directe şi indirecte ale elevilor implicaţi în situaţii
        educaţionale implicite şi explicite.
      </p>
      <p>
        Curriculumul este oferit profesorilor sub formă de text. Este o foaie de parcurs,
        un ghid cu privire la ceea ce trebuie oferit studenților și în ce fel. Viteza la
        care un profesor trebuie să meargă pentru a permite elevilor să absoarbă
        conținutul cursului într-o manieră optimă este de asemenea furnizată împreună cu
        curriculumul. Toate disciplinele care cuprind un curs conform unui grad într-o
        școală sunt denumite în mod colectiv curriculum. Este ca scheletul sau cadrul unei
        structuri care definește ceea ce trebuie predat elevilor.
      </p>
      <p>
        Principalele tipuri ce curriculum se încadrează în una dintre categoriile:
        <b>explicit</b>, <b>implicit</b>, <b>ascuns</b> sau <b>absent</b>.
      </p>
      <p>
        <b>Curriculum-ul explicit</b> este cel oficial, regăsit în planuri de învăţământ,
        programe şcolare, manuale, metodici, tot ceea ce poartă amprenta autorităţii
        statale în educaţie. În cadrul acestuia, se definește curriculumul <b>nuleu</b>,
        care cuprinde setul de discipline sau cursuri necesare pentru a fi studiate de
        toţi elevii unui ciclu sau ai unei instituţii şcolare, ca un trunchi comun absolut
        necesar. Curriculumul <b>complementar</b> reprezintă temele sau disciplinele
        opţionale şi facultative. Curriculumul <b>nucleu aprofundat</b> reprezintă mărirea
        segmentului obligatoriu (disciplinelor obligatorii), până la numărul maxim de ore
        , în special pentru elevii cu interes scăzut pentru disciplina respectivă sau cu
        ritm inferior de învăţare. Curriculumul <b>nucleu extins</b> presupune parcurgerea
        în întregime a programei, inclusive temele notate cu asterisc, pentru elevii cu
        reale preocupări şi interese pentru disciplinele respective sau cu un ritm
        superior de învăţare. Curriculumul <b>național</b> reprezintă un curriculum
        unitar, cu o parcurgere şi evaluare similară, în spiritul egalizării reale a
        şanselor şi educaţiei pentru toţi copiii. În termenii reformei, el se referă în
        primul rând la învăţământul obligatoriu, dar se extinde până la liceu.
        Curriculum-ul naţional românesc cuprinde: <i>\checkmark</i> cadrul de referinţă
        pentru curriculum-ul naţional; <i>\checkmark</i> planurile cadru de învăţământ
        pentru clasele I- XII (XIII); <i>\checkmark</i> programele şcolare ale
        disciplinelor de învăţământ; <i>\checkmark</i> ghiduri, norme metodologice şi
        materiale de suport pentru educatori; <i>\checkmark</i> manuale (alternative) şi
        alte materiale curriculare.
      </p>
      <p>
        <b>Curriculumul implicit</b> este unul elaborat în gândire de către un pedagog (la
        nivel individual), dar care nu este publicat, deci prin urmare, nu poate fi
        reprodus. Reprezintă ceea ce se întâmplă de fapt într-o şcoală, fără a face parte
        efectivă din curriculum-ul formal, explicit. Poate intra aici petrecerea timpului
        şcolar de către elevi, gradul de implicare în deciziile privind învăţarea, măsura
        în care tehnicile instrucţionale şi stilurile profesorale duc la implicarea
        elevilor, conduita nonverbală a profesorilor, conduita lor faţă de eşecul şcolar
        etc. Sub incidenţa curriculum–ului implicit chiar şi efectele secundare ale
        curriculum–ului explicit (de exemplu, elevii învaţă din curriculum – ul explicit
        că trebuie învăţat doar ceea ce va fi cu siguranţă evaluat, că un rezultat
        mulţumitor se obţine cu un minimum de efort, că de multe ori efortul depus nu este
        proporţional răsplătit în evaluare, ş.a.).
      </p>
      <p>
        <b>Curriculum–ul ascuns (ocult)</b> este un tip aparte de curriculum, în sensul
        că, deşi este tot un curriculum implicit, el este camuflat, ascuns prin voinţa
        unor autorităţi centrale, a unor instanţe de la care emană spiritul politicii
        educaţionale dintr-o ţară sau alta. Este vorba de o predare tacită a unor norme
        economice şi sociale dintr-o perioadă, astfel încât să se realizeze o distribuire
        inegală în societate, nu numai în plan socioeconomic ci şi în sfera culturalului.
      </p>
      <br />
      <p>
        <b>Instruirea</b> este un proces de pregătire, informare şi formare a unui efectiv
        de oameni şi nu a fiecărui individ în parte. Este modul în care profesorii
        livrează curriculumul elevilor.
      </p>
      <p>
        Aceasta este o parte a educației care este în controlul profesorilor sau
        instructorilor. Profesorii determină modul în care fac parte din educație,
        deoarece sunt responsabili pentru transmiterea tuturor cunoștințelor care au fost
        luate în considerare pe baza curriculumului. Instruirea depinde întotdeauna de
        abilitățile de predare și de atitudinea profesională a cadrelor didactice. Un
        profesor trebuie să se folosească cel mai bine de abilitățile sale de instruire
        pentru a lua curriculum la elevi. El este cel mai bun judecător cu privire la
        modul de a furniza instrucțiuni în cel mai bun mod posibil ținând cont de
        abilitățile diferitelor studenți din clasa sa.
      </p>
      <p>
        Funcția de bază a instruirii este formarea-dezvoltarea personalității, necesară în
        vederea integrării într-un nou nivel de învățământ.
      </p>
      <p>
        Instruirea este procesul de educaţie, ştiinţific, instituţional, de masă, de lungă
        durată, cu acoperirea oricărui domeniu şi nivel adresat unui elev (ca medie
        statistică) şi se opune personalizării procesului de educaţie. Instruirea,
        predispune de asemenea la centrarea educaţiei pe formare intelectuală și a
        solicitării memoriei în mai degrabă decât a gândirii logice, a descoperirii
        personale, a utilizării experienţei şi a metabolizării creative a informaţiilor
        primite din afară.
      </p>
      <dl>
        <dt>Concluzii:</dt>
        <dd>
          Din punct de vedere funcţional curriculumul indică finalităţi educaţionale de
          atins şi, prin intermediul acestora, orientează, organizează şi conduce procesul
          de instruire şi învăţare.
        </dd>
        <dd>
          Instruirea poate fi văzută ca o relație triunghiulară între: elev - profesor –
          curriculum. Dacă în centrul atenție stă conținutul , ceea ce trebuie transmis,
          atunci toți ceilalți se subsumează lui. Așa apar „didacticile” predării
          disciplinelor. Scopul ține de însușirea elementelor cheie ale disciplinei
          respective și deci educația se petrece în funcție de logica acesteia (și nu de
          logica psihologiei învățării). Aici, scopului i se subsumează obiective
          generale, care, fiecare este detaliat în obiective operaționale. Fiecare
          obiectiv operațional poate fi descris de acțiuni simple ce pot fi evaluate în
          mod direct.
        </dd>
      </dl>
    </section>
    <br /><br /><br /><br /><br />
    <section>
      <h3>Bibliografie:</h3>
      <ol>
        <li>Conf. dr. Muşata BOCOŞ, TEORIA ŞI METODOLOGIA CURRICULUM-ULUI</li>
        <li>Alois Gherguț.(2016). Sinteze de psihopedagogie specială. Ediția a III-a</li>
        <li>
          Smaranda BUJU. (2014). PSIHOLOGIA EDUCAȚIEI CURS PENTRU STUDENȚII ȘI CURSANȚII
          CU PROFIL TEHNIC
        </li>
        <li>
          Curs Psihologia dezvoltării, Facultatea Moaşe şi Asistenţă Medicală – AM, an 3,
          UNIVERSITATEA DE MEDICINĂ ŞI FARMACIE DIN CRAIOVA 2011
        </li>
        <li>
          https://www.link-academy.com/din-ce-cauza-europa-insista-asupra-invatamantului-nonformal
        </li>
        <li>https://en.wikipedia.org/wiki/Curriculum</li>
        <li>Smith, M. K. (1996, 2000) Curriculum theory and practice</li>
        <li>
          https://ro.sawakinome.com/articles/education/difference-between-curriculum-and-instruction.html
        </li>
        <li>
          Burton, Leon H. (1998). An Explicit or Implicit Curriculum: Which Is Better for
          Young Children?
        </li>
        <li>Sorin Cristea, INSTRUIREA/PROCESUL DE ÎNVĂȚĂMÂNT</li>
      </ol>
    </section>
  </body>
</html>
